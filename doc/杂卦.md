

# 杂卦

<style>blockquote{margin-left:2em;}</style><br>

　　《乾》刚《坤》柔。

> 《乾》卦表示阳道刚健，而《坤》卦表示阴道柔顺。

　　《比》乐《师》忧。

> 《比》卦表示相互亲比之和乐，而《师》卦表示师旅征战之忧愁。

　　《临》《观》之义，或与或求。

> 《临》卦之义为垂教施政，而《观》卦之义为求民督察。

　　《屯》见而不失其居，《蒙》杂而著。

> 《屯》卦生机呈现而不离失所宜之处，《蒙》卦表示事物蒙稚而终必显大。

　　《震》起也，《艮》止也。

> 《震》为起始而《艮》为终止。

　　《损》《益》盛衰之始也。

> 《损》卦之极为茂盛之始，而《益》卦之终为衰败之初。

　　《大畜》时也。《无妄》灾也。

> 《大畜》卦是讲大蓄美德以备时用。《无妄》卦是讲谨慎行止以防患于未然。

　　《萃》聚而《升》不来。

> 《萃》卦讲蓄聚之道，而《升》卦则论不返必困之理。

　　《谦》轻而《豫》怠也。

> 《谦》卦轻己则己必重，而《豫》卦乐极则必懈怠。

　　《噬嗑》食也。《贲》无色也。

> 《噬嗑》卦讲欲盛伤身。《贲》卦讲饰极返朴。

　　《兑》见而《巽》伏也。

> 《兑》卦喜悦见诸外，而《巽》卦忧惧伏于内。

　　《随》无故也。《蛊》则饬也。

> 《随》卦无为。《蛊》卦治事。

　　《剥》烂也。《复》反也。

> 《剥》卦至极剥落。《复》卦穷终返始。

　　《晋》昼也。《明夷》诛也。

> 《晋》卦显盛。《明夷》衰微。

　　《井》通而《困》相遇也。

> 《井》卦通畅而《困》卦受阻。

　　《咸》速也。《恒》久也。

> 《咸》卦相互感召。《恒》卦保持长久。

　　《涣》离也。《节》止也。

> 《涣》卦离散。《节》卦制止。

　　《解》缓也。《蹇》难也。

> 《解》卦舒缓。《蹇》卦艰难。

　　《暌》外也。《家人》内也。

> 《睽》卦乖违于外。《家人》卦和睦于内。

　　《否》《泰》反其类也。

> 《否》卦与《泰》卦，事类正相反。

　　《大壮》则止。《遁》则退也。

> 《大壮》知时而止。《遁》卦见机而退。

　　《大有》众也。《同人》亲也。

> 《大有》拥有众多。《同人》相互亲近。

　　《革》去故也。《鼎》取新也。

> 《革》卦除去陈旧。《鼎》卦迎取新鲜。

　　《小过》过也。《中孚》信也。

> 《小过》是小节有过失。《中孚》是大节讲信诺。

　　《丰》多故也。亲寡《旅》也。

> 《丰》卦多忧患之事。《旅》卦少亲近之人。

　　《离》上而《坎》下也。

> 《离》火上炎而《坎》水下流。

　　《小畜》寡也。

> 《小畜》卦积蓄不多。

　　《履》不处也。

> 《履》卦行进而不留止。

　　《需》不进也。

> 《需》卦待机而后进。

　　《讼》不亲也。

> 《讼》卦相争而不和。

　　《大过》颠也。

> 《大过》有灭顶之灾。

　　《姤》遇也，柔遇刚也。

> 《姤》卦有所遇合，阴柔遇合阳刚。

　　《渐》女归待男行也。

> 《渐》卦女嫁待男行聘而成婚。

　　《颐》养正也。

> 《颐》卦以正道养己养人。

　　《既济》定也。

> 《既济》卦象事物已然成功。

　　《归妹》女之终也。《未济》男之穷也。

> 《归妹》卦象女子有终极归依。《未济》卦象男子遇穷途末路。

　　《夬》决也，刚决柔也，君子道长，小人道忧也。

> 《夬》为冲决，阳刚冲决阴柔，君子之道盛长，小人之道困厄。

<br><br>

<div style="text-align:center;">（完）</div>
